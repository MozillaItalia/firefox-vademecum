# Scopri Firefox e Mozilla!

##### la tua piccola guida a Firefox

vers. 0.1.2  
Author: Nicokant  
Contributors: Edoput, Mte90  
License: <img src="images/license.png" style="width:110px;">

Capitoli:

* Introduzione alla guida
* Mozilla, Firefox e Mozilla Italia
* Perché scegliere Firefox?
* Novitá
* Estensioni
* Altri progetti Mozilla
* Contribuire

### Introduzione

Lo scopo di questa breve guida è di accompagnarti alla scoperta del browser Firefox, un browser web diverso da tutti gli altri e che vuole mettere gli utenti al centro dell'attenzione. Devi sapere per prima cosa che Firefox è un software libero, ossia garantisce a tutti la libertà di usare il programma, studiare come è fatto, modificarlo e poi condividerlo!

La fondazione Mozilla, che è un organizzazione senza scopo di lucro, lavora ogni giorno per migliorare Firefox, con l'aiuto di molti volontari da tutto il mondo. La community di Mozilla è globale e conta oltre 10.000 persone attive; non si tratta solo di programmatori o informatici, l'aiuto di ciascuno è indispensabile perché sono necessarie persone competenti in molte cose. Per questo motivo si dice che **Firefox è fatto dagli utenti per gli utenti**!

Nei prossimi capitoli cercherò di spiegarti perchè e come usare Firefox, ti consiglierò le migliori estensioni per personalizzare il tuo browser, scoprirai altri progetti portati avanti da Mozilla e infine parleremo della missione che portiamo avanti come comunità!

### Mozilla, Firefox e Mozilla Italia

Mozilla è il nome della community, il nome in codice in origine era "Mosaic Killer", poi diventato Mozilla per assonanza; La mascotte di Mozilla è un tirannosaurus rex di colore rosso, rawr!

Il più famoso progetto della comunità è il browser Firefox, che ha come mascotte un panda rosso. I suoi punti di forza  sono la facilità d’uso, la personalizzazione, la sicurezza, la velocità ed il supporto garantito a tutti.  
Firefox è un software multipiattaforma in grado di funzionare sui sistemi operativi più diffusi (Windows, Linux, Mac OS X, Android): se per lavoro, per studio o per svago si ha la necessità di dover utilizzare diverse piattaforme, il programma funzionerà allo stesso modo su tutti e tre i sistemi, eliminando la necessità di imparare a utilizzare ogni volta un software diverso.

Mozilla Italia invece è l'associazione italiana, anch'essa no-profit, che si impegna ad aiutare i volontari italiani a tradurre i progetti e le pagine Mozilla ed a fornire supporto e assistenza a tutti gli utenti. Il punto d'incontro di questi volontari è il forum di Mozilla Italia che conta mediamente dieci nuovi iscritti e cento messaggi scritti ogni giorno.

### Perché scegliere Firefox?

Firefox è creato dagli utenti per gli utenti e non risponde alle esigenze di nessuna compagnia o azienda, non è creato per guadagnare, ma per offrire a tutti un esperienza di navigazione **libera**, **sicura** e **affidabile**.  
Scegli l'indipendenza!

##### Libertà e Personalizzazione

Firefox è l’unico browser davvero “personale”: è possibile aggiungere nuove funzionalità grazie alle migliaia di estensioni disponibili: dalla gestione di aste online al caricamento delle foto digitali, dal controllo delle previsioni del tempo alla possibilità di ascoltare musica direttamente dal browser. Installando i temi si può invece cambiare l’aspetto dell’interfaccia e Firefox potrà, ad esempio, avere pannelli in finto legno o colori metallici. Inoltre il sistema nativo dei profili permette di avere diverse configurazioni di FIrefox con impostazioni o estensioni differenti.

##### Sicurezza e Privacy

La sicurezza sul web è fondamentale: Firefox integra moltissime funzioni in grado di migliorare la sicurezza della navigazione sul web come ad esempio la protezione anti-phishing, la gestione avanzata delle password, il controllo dei cookie e le impostazioni di sicurezza personalizzate. Il sistema di aggiornamento automatico consente di mantenere il browser sempre aggiornato all’ultima versione disponibile senza preoccuparsi.

##### Velocità

Grazie alle numerosissime innovazioni introdotte nel programma, chiunque lo utilizzi potrà apprezzare la velocità di visualizzazione, la rapidità di esecuzione di JavaScript e la perfetta resa del testo e delle immagini delle pagine web. Provare per credere.

##### Supporto

Il concetto di “comunità” è alla base della filosofia di Mozilla, che conta centinaia di utenti diffusi in tutto il mondo: alcuni collaborano alla pubblicazione degli articoli di supporto e forniscono supporto sul forum in lingua italiana.

### Novitá

Ogni versione introduce nuove funzionalità al browser che semplificano l'uso di Firefox senza il bisogno di installare addons.  
Di seguito troverai le più importanti già presenti nell'ultima versione:

##### Firefox Hello

Hello è la novità più importante che potete trovare nel browser; infatti premendo ![immagine]() potrai facilmente avviare delle videochiamate con chiunque semplicemente inviandogli un link. Non dovrai installare nessun software aggiuntivo o plugin, tutto funzionerà da Firefox.

##### Do-Not-Track

Do-not-track è una funzionalità per informare i siti web - e le reti in cui si trovano - dell'indisponibilità dell'utente al tracciamento della propria attività e alla condivisione delle informazioni personali.

##### Pulsante Dimentica

Se ci si dimentica di utilizzare la Navigazione anonima su un computer condiviso con altre persone, non è un problema: è sempre possibile utilizzare il pulsante Dimentica per cancellare rapidamente i dati recenti (cronologia, moduli, cookie ecc) senza toccare nessun'altra informazione.

##### Modalità di Lettura

La Modalità lettura è una speciale caratteristica di Firefox che consente di rimuovere dalle pagine web elementi non necessari come pulsanti, pubblicità e immagini di sfondo e di modificare la dimensione del testo, il contrasto e l'impaginazione al fine di consentire una maggiore leggibilità. Le impostazioni della Modalità lettura sono facilmente personalizzabili in maniera da adattarsi alle preferenze di chi la utilizza.

##### Condivisione articoli

In Firefox è inclusa una funzione che permette di condividere pagine web in pochi clic. Non è necessario installare componenti aggiuntivi o ulteriori programmi. Ci sono moltissimi social network disponibili, dai classici Facebook, Twitter, Linkedin a Pocket, Tumblr, VK, Yahoo e altri ancora.

### Estensioni

Le estensioni di Firefox sono davvero il punto di forza, dimostrando ancora una volta quanto la libertà dell'utente nella personalizzazione del browser sia di massima importanza per Mozilla. Qui di seguito ti consiglio alcune delle migliori estensioni.

##### Lightbeam

Lightbeam è un’estensione che mostra i siti con cui, direttamente o indirettamente, interagisci sul Web. Durante la navigazione, Lightbeam rivela la natura profonda del Web odierno, incluse alcune parti che spesso non sono chiare all’utente.

##### Ublock

Una versione più leggera e migliora di ADBlock, impedisce il caricamento delle pubblicità e velocizza la navigazione.

##### Privacy Badger

Privacy Badger si occupa di bloccare i tentativi di tracciare i tuoi movimenti nel web, grazie a dei filtri sa riconoscere le pubblicità malevole e ne impedisce il caricamento.

##### Downthemall

Velocizza e ottimizza il download, ti consente di scaricare tutti i link o le immagini contenuti in una pagina web, e molto di più: puoi rifinire i tuoi download con criteri personalizzati per avere solo quello che vuoi veramente.

##### Greasemonkey

Ti permette di personalizzare il comportamento di ogni pagina Web, utilizzando piccoli script che potrai realizzare tu stesso o trovare facilmente sul Web.

##### Xnotifier

Abilita le notifiche per tutte le tue webmail, i tuoi social network e perfino i tuoi feed RSS preferiti!

##### Cryptocat

Crea chat protette e criptate con cui parlare con chi vuoi.

##### Videoresumer

Riprendi a guardare i video del preciso istante in cui ti eri interrotto!

##### Profilist

Passa da un profilo di Firefox all'altro con un click.

### Altri progetti Mozilla

Sono numerosi i progetti portati avanti da Mozilla, ma sicuramente quelli elencati qui sotto sono i più importanti e conosciuti. Tra quelli che non ho citato ci sono anche Firefox for Android, Mozilla Sync, il progetto WebMaker, Mozilla Science, Mozilla-Knights OpenNews, Mozilla Advocacy; come potrai notare facendo qualche ricerca, si rivolgono a persone con molte competenze diverse (insegnanti, scienziati, giornalisti).

##### Thunderbird

Thunderbird è il programma di posta elettronica sviluppato da Mozilla, pensato come naturale complemento del browser web Firefox. Le sue caratteristiche principali sono la facilità d’uso, la versatilità, la sicurezza e l’ampia possibilità di personalizzazione. Thunderbird è un moderno programma di posta elettronica in grado di adattarsi anche alle più complesse esigenze di organizzazione: consente di assegnare etichette ai messaggi importanti, eseguire il controllo ortografico sui messaggi in partenza, scegliere le cartelle preferite da visualizzare costantemente e creare filtri automatici per smistare i messaggi di posta. Anche per Thunderbird sono disponibili centinaia di componenti aggiuntivi in grado di aumentarne le potenzialità, permettendo ad esempio di gestire i propri contatti, aggiungere un’agenda personale, fare chiamate con servizi VoIP, ascoltare musica e mantenere traccia dei compleanni direttamente dal client e-mail.

##### Persona

In Mozilla, crediamo che la vostra vita online è il vostro business. Con questo in mente, abbiamo creato Persona di rendere più facile accedere ai siti web. Persona ti permette di accedere a siti che utilizzando uno qualsiasi dei tuoi indirizzi email; Tutto questo senza dover creare una nuova password per ogni sito!

##### Firefox OS

Firefox OS è il sistema operativo mobile e libero di Mozilla, basato su Linux e sulla tecnologia Gecko. È stato creato per liberare gli utenti e gli sviluppatori dalle piattaforme proprietarie, con Firefox OS il Web è la piattaforma! Firefox OS integra tutte le tipiche feature di un moderno sistema operativo mobile. Sono supportate le classiche gesture di un dispositivo touch, così come notifiche, transizioni e animazioni. Oltre al browser Firefox, sono presenti la ricerca adattativa, la rubrica, la radio FM e le mappe stradali. Tra le app preinstallate ci sono un video player, un music player, un archivio per le foto, un calendario e un client email. 

##### Marketplace

Nel Marketplace potrai scaricare o acquistare applicazioni Web scritte in HTML5, questo significa che funzioneranno su tutti i tuoi dipositivi, siano tablet, computer desktop o cellulari Android! Troverai app realizzate da studenti, app per i vostri social network, per l'email, per messaggiare. Naturalmente i giochi non mancheranno, così come tutte le app più importanti! 

### Vuoi contribuire?

Abbiamo bisogno anche del tuo aiuto per migliorare e continuare a mantenere il Web libero, come ti dicevo prima non importa cosa non sai fare perchè troverai sempre un modo per contribuire con le tue competenze. Noi della community italiana di Mozilla vogliamo aiutarti a trovare il modo più adatto a te per contribuire, per questo abbiamo realizzato un portale che ti invito a visitare; troverai molti compiti possibili, ciascuno suddiviso per difficoltà, competenze e tempo a disposizione. Saremo più che disponibili ad aiutarti nel completare questi task, per conoscere meglio la community, apprendere nuove competenze e contribuire a migliorare il Web. Visita ![passopasso.mte90.net](http://passopasso.mte90.net)! 
 
