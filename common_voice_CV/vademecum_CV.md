**_Si consiglia di leggere prima il file README.md_**

# Common Voice (logo)

## Che cos’è Common Voice?
Common Voice è parte di un’iniziativa Mozilla per insegnare alle macchine come la gente parla nella vita reale. In aggiunta al dataset di Common Voice, stiamo costruendo un motore di riconoscimento vocale open source chiamato DeepSpeech.
Entrambi i progetti rientrano nella nostra missione di colmare il divario nel settore del riconoscimento vocale digitale. Le tecnologie di riconoscimento vocale conferiscono una dimensione umana ai nostri dispositivi, ma gli sviluppatori hanno bisogno di un’enorme 
quantità di dati vocali per crearle. Attualmente, la maggior parte di questi dati è costosa e proprietaria. Vogliamo rendere i dati vocali disponibili liberamente e pubblicamente e assicurarci che questi dati rispecchino la diversità delle persone reali. Insieme possiamo rendere il riconoscimento vocale migliore per tutti.

## Come contribuire al progetto?
**Vai su https://voice.mozilla.org/it**
<img src="../images/qrcodes/commonvoice.png" alt="img" style="zoom:20%;" />
**Scegli che cosa vuoi fare**
Puoi scegliere di **registrare** la tua voce o **convalidare** le registrazioni immesse da altri.
<img src="../images/ascolta_cv.png" alt="img" style="zoom:20%;" /> <img src="../images/parla_cv.png" alt="img" style="zoom:20%;" />

## Perché creare un profilo?
Creando un account Firefox ed effettuando l'accesso a Common Voice è possibile tenere traccia dei progressi fatti, raggiungere degli obiettivi e comparire nella classifica locale, o internazionale.
Non preoccuparti per la privacy: se in futuro decidessi di non voler più prestare la tua voce, puoi eliminare il profilo in ogni momento e con esso vengono eliminati anche tutti i tuoi dati, incluse le registrazioni effettuate! Inoltre, è possibile scaricare i propri dati in qualsiasi momento, semplicemente andando in *Impostazioni*, quindi premendo sul pulsante *Scarica i miei dati*.

## Rispetto della tua privacy
A differenza di altri sistemi di speech-to-text, Common Voice non raccoglie i dati di nessun utente come "condizioni di servizio". Il dataset contiene solo testi di pubblico dominio e registrazioni vocali donate tramite il sito.

## Al servizio di utenti e sviluppatori
Il modello (basato su Deepspeech) può essere utilizzato già allenato (anche in lingua italiana), oppure puoi scaricare il dataset e utilizzarlo per i tuoi modelli di machine learning che ne hanno bisogno.

## DeepSpeech
Common Voice, in quanto progetto di raccolta dati, viene utilizzato in simbiosi con DeepSpeech, modello di riconoscimento vocale di Mozilla che ne utilizza il dataset.

## Alcuni progetti che utilizzano Common Voice e DeepSpeech
- **Mycroft AI**: il primo home assistant al mondo completamente open source. https://mycroft.ai/
- **Mozilla WebThings Gateway**: gateway per controllare vari smart device casalinghi, con tanto di assistente vocale. https://iot.mozilla.org/gateway/
- **Il tuo!** Sei uno sviluppatore e hai in mente qualche applicazione interessante che faccia uso dello speech-to-text? Mettiti all'opera e mostraci cosa sai fare!

##### Vademecum a cura di: Saverio Morelli , …

